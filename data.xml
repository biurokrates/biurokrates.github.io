<items>
	<item>
		<title>1. Dwuchromian potasu</title>
		<content><![CDATA[
			<p>Chrom jest jednym z najczęstszych alergenów kontaktowych. Do uczulenia może dojść zarówno w warunkach zawodowych, jak i pozazawodowych.</p> 
			<p>Najważniejsze źródła chromu to: cement, piaski formierskie, smary i oleje przemysłowe, płyny galwanizerskie, środki do garbowania skóry, popioły powstające przy spalaniu węgla, chromianka do mycia szkła laboratoryjnego, odczynniki do badania jakości mleka, chłodziwa, środki do impregnacji drewna, płyny antykorozyjne, farby podkładowe, lakiery, gazy i dymy spawalnicze.</p>
			<p>W warunkach niezawodowych głównym źródłem alergenu jest garbowana chromem skóra używana do produkcji pasków, butów, rękawiczek, odzieży skórzanej.</p>
			<p>Chrom może występować także w metalowych implantach stomatologicznych i ortopedycznych, w niektórych pokarmach, np. w: herbacie, kakao, orzechach, suszonych figach i morelach, ostrygach, w wodzie wodociągowej, a także w popiele z papierosów, w niektórych preparatach homeopatycznych, klejach, atramentach, mydłach, farbowanych tkaninach.</p>
		]]></content>
	</item>
	
	<item>
		<title>2. Parafenylenodiamina</title>
		<content><![CDATA[
			<p>Parafenylenodiamina (PPD) jest barwnikiem, niekiedy nazywanym sztuczną henną. Występuje w farbach do włosów (główny alergen zawodowy fryzjerów), tkanin i futer. Występuje również w tzw. "wakacyjnych tatuażach".</p>
		]]></content>
	</item>
	
	<item>
		<title>3. Tiuramy</title>
		<content><![CDATA[
			<p>Tiuramy wchodzą w skład wielu wyrobów gumowych. Ponadto tiuramy to fungicydy używane w rolnictwie (zaprawa nasion, owoców), dodatki grzybobójcze chłodziw do skrawania metali, bakteriobójcze składniki mydeł, preparaty farmakologiczne do leczenia alkoholizmu (disiarczek tetraetylotiuramu – nazwy handlowe Antabus, Esperal) (13,14,15). Produkty gumowe, zwłaszcza rękawice. Medykamenty (leki do leczenia alkoholizmu, świerzbu, grzybic, filtry przeciwsłoneczne, opatrunki chirurgiczne). Repelenty zwierzęce. Neoprenowe materiały do podeszew butów. Plastiki poliolifenowe. Środki konserwujące (drewno, farby, oleje, smary) . Kity, kleje. Weterynaryjne mydła i szampony.</p>
		]]></content>
	</item>
	
	<item>
		<title>4. Siarczan neomycyny</title>
		<content><![CDATA[
			<p>Neomycyna jest antybiotykiem skutecznym wobec większości bakterii powodujących zakażenia skóry, oczu i ucha zewnętrznego. Z powodu działania toksycznego na nerki oraz ucho wewnętrzne, nie podaje się jej doustnie, ani w sytuacjach zwiększonej absorpcji do organizmu. Antybiotyk o szerokim spektrum, wykorzystywany w kremach, pudrach, maściach, kroplach do oczu i uszu. Ponadto stosowany systemowo w weterynarii jako antybiotyk ogólny oraz czynnik przyspieszający wzrost masy zwierząt.</p> 
			<p><strong>Reakcje krzyżowe</strong>: streptomycyna, gentamycyna, framycetyna, dihydrostreptomycyna, kanamycyna, spektynomycyna, tobramycyna, paromomycyna, butyrozyna, bacytracyna.</p>
		]]></content>
	</item>
	
	<item>
		<title>5. Kobalt</title>
		<content><![CDATA[
			<p>Składnik farb do szkła i porcelany. Jako środek przyspieszający wysychanie farb. W stopach metali (np. dentystycznych itp).  Może powodować wyprysk powietrznopochodny.</p> 
			<p>Leki wew.np. Vit B12, cement, farby i lakiery, tworzywa sztuczne i nawozy , stopy metali.</p> 
		]]></content>
	</item>
	
	<item>
		<title>6. Benzokaina</title>
		<content><![CDATA[
			<p>Miejscowy środek znieczulający wykorzystywany w takich produktach jak leki na oparzenia i oparzenia słoneczne, kremy na hemoroidy, czopki, kremy do leczenia oparzeń sumakiem jadowitym, leki zewnętrzne do stosowania na dziąsła i w obrębie jamy ustnej, aerozolach i tabletkach na ból gardła, środkach ściągających, środkach hamujących apetyt.</p>
			<p><strong>Reakcje krzyżowe</strong>: Składniki para grupy, butetamina, prokainamid, hydrochlorotiazyd, PABA i jego estry, barwniki azowe i anilinowe, parafenylenodwuamina, sulfonamidy, pochodne sulfonylomocznika, kwas 4-aminosalicylowy, parabeny.</p>
		]]></content>
	</item>
	
	<item>
		<title>7. Nikiel</title>
		<content><![CDATA[
			<p>Metaliczny nikiel: powszechny alergen obecny w wielu stopach żelaza, pokryciach galwanicznych metali, kolczykach, zegarkach, guzikach, suwakach, pierścionkach, narzędziach, instrumentach, bateriach, częściach maszyn, używanych roztworach płynów obróbkowych (chłodziwa), monetach, barwnikach, protezach dentystycznych, płytkach ortopedycznych, kluczach, nożyczkach, brzytwach i maszynkach do golenia, oprawkach do okularów, naczyniach kuchennych itp. Może powodować wyprysk powietrznopochodny.</p>
			<p>Do pokarmów o wysokiej zawartości niklu należą: </p>
			<ul>
				<li>kakao, czekolada</li>
				<li>nasiona roślin strączkowych – fasola, groch, soczewica, soja</li> 
				<li>całe ziarna zbóż – pszenica, żyto, owies </li>
				<li>makrela, tuńczyk, śledź, łosoś, owoce morza, </li>
				<li>orzeszki ziemne, siemię lniane, nasiona słonecznika, migdały</li> 
				<li>suszone owoce </li>
				<li>produkty dostępne w puszkach</li> 
				<li>piwo, wino czerwone </li>
				<li>napoje i suplementy zawierające nikiel</li> 
				<li>herbata czarna, kawa w nadmiernych ilościach</li> 
			</ul>
			<p>O mniejszej zawartości niklu są produkty pochodzenia zwierzęcego, jak mięso i jego przetwory oraz produkty mleczne.</p>
			<p>Nierzadko duże stężenie niklu stwierdza się w pokarmach poddanych obróbce, gdyż zawartość wolnego niklu wzrasta z użyciem wyrobów ze stali nierdzewnej.</p>
			<p>Całkowita eliminacja niklu z diety jest niemożliwa jednak wyważona selekcja pokarmów ze stosunkowo małą zawartością niklu może spowodować istotną redukcję dobowej dawki niklu w diecie. Potwierdzono korzyść diety o małej zawartości niklu na przebieg egzemy wywołanej niklem.</p>
		]]></content>
	</item>
	
	<item>
		<title>7a. Dieta niklowa</title>
		<content><![CDATA[
			<p><strong>DIETA NIKLOWA</strong></p>
			<p>Osoby uczulone na nikiel powinny stosować dietę polegającą na eliminacji pokarmów bogatych w nikiel.</p>
			<p><strong>SIARCZAN NIKLU W PRZEDMIOTACH CODZIENNEGO UŻYTKU:</strong></p>
			<ul>
				<li>biżuteria – białe złoto zawiera 10-15% niklu. Stopy srebra zawierają 20-15% niklu. Stopy niklowo-miedziane zawierają do 30% niklu. Kolczyki, pierścionki, naszyjniki, bransoletki, zegarki itp.</li>
				<li>metalowe ozdoby – spinki, sprzączki, pudełka do spinek, podwiązki, klamra paska, metalowe guziki, zapinki stanika, agrafki, szpilki do włosów</li>
				<li>stal nierdzewna (garnki), narzędzia lekarsko – dentystyczne</li>
				<li>zegarek w metalowej kopercie, bransoletki zegarków</li>
				<li>kąpiele galwanizerkie</li>
				<li>oprawy okularów, zamki błyskawiczne, zapięcia butów</li>
				<li>klamki, naparstki, igły, nożyczki, pióra do pisania, długopisy, wkładki do obuwia</li>
				<li>utrwalacze do barwników, środki piorące, owadobójcze, grzybobójcze, odczynniki chemiczne</li>
				<li>stopy metali, cement, podzespoły elektroniczne, okucia stolarskie, monety, maszyna dziewiarska, suwaki, klucze, sztućce</li>
				<li>przedmioty skórzane (związki niklu używane są w garbnikach)</li>
			</ul>
			<p><strong>POTRAWY ZAWIERAJĄCE NIKIEL:</strong></p>
			<ul>
				<li>podroby, owoce morza, łosoś, śledzie, konserwy (zwłaszcza rybne)</li>
				<li>ser edamski, sery topione, sery twarde i półtwarde</li>
				<li>mleko sojowe, produkty sojowe, ziarno soi</li>
				<li>preparaty zawierające dużą ilość błonnika, np. tabletki z otrębami</li>
				<li>chleb wielozbożowy, produkty zbożowe, proszki do pieczenia (pieczywo na proszku), mąka grubo mielona</li>
				<li>czekolada, kakao</li>
				<li>marcepan, migdały, orzechy laskowe, ziemne, daktyle, siemię lniane, ziarno słonecznika</li>
				<li>kukurydza, szpinak, czosnek, cebula, zielona kapusta, sałata głowiasta, szparagi, pomidory, rabarbar, marchew, papryka, warzywa konserwowe</li>
				<li>rośliny strączkowe, np. groch, fasola, soczewica</li>
				<li>koncentrat pomidorowy, ocet, chrzan</li>
				<li>grzyby</li>
				<li>gruszki, wiśnie, banany, brzoskwinie, ananasy, figi, maliny, suszone śliwki</li>
				<li>margaryny polskie, tłuszcze</li>
				<li>kwaśne soki owocowe, kawa (należy parzyć krótko, nie w ekspresie)</li>
				<li>mocna herbata (szczególnie czarna i zielona)</li>
				<li>konserwy w metalowych opakowaniach</li>
				<li>piwo, wino (zwłaszcza czerwone)</li>
				<li>woda wodociągowa</li>
			</ul>
		]]></content>
	</item>
	
	<item>
		<title>8. Kalafonia</title>
		<content><![CDATA[
			<p>Żółta żywica używana do produkcji lakierów, tuszów drukarskich, papierów, topników do lutowania, płynów obróbkowych (chłodziw), lepiszczy i substancji klejących, powlekających, wosków, kosmetyków (tusze do rzęs, róż, cienie do powiek), leków miejscowych, kalafonii do instrumentów smyczkowych, substancja ułatwiająca chwytanie przyrządów sportowych, zmywacz olejku sosnowego. Składnik materiałów dentystycznych używanych w protetyce (odciski zębów). Może powodować <strong>wyprysk powietrznopochodny</strong>.</p>
			<p><strong>Reakcje krzyżowe</strong>: Balsam peruwiański, alkohol dihydroabietylowy, smoła drzewna (dziegieć drzewny).</p>
		]]></content>
	</item>
	
	<item>
		<title>9. Mieszanka parabenów</title>
		<content><![CDATA[
			<p>Mieszanka konserwantów często występujących w kosmetykach, kremach farmaceutycznych, mydłach płynnych, środkach antykoncepcyjnych, balsamach do włosów, tuszach do rzęs, mazidłach, roztworach fluoru, szamponach, kroplach do uszu, oczu i nosa, aerozolach do nosa itd.</p>
		]]></content>
	</item>
	
	<item>
		<title>10. N-fenylo- N-izopropylo-4-fenylenodiamina</title>
		<content><![CDATA[
			<p>Ochrona gumy przed utlenianiem, wpływem ozonu, pękaniem oraz zatruciem przez miedź i mangan. Środek zapobiegający niszczeniu gum naturalnych, styrenobutadienowych, nitrylobutadienowych, butadienowych i chloroprenowych. </p>
		]]></content>
	</item>
	
	<item>
		<title>11. Lanolina (alkohole wełny)</title>
		<content><![CDATA[
			<p>Różne typy alkoholi (alifatyczne, steroidowe, triterpenoidowe) obecne w lanolinie. Jako baza maści i kosmetyków.</p> 
			<p><strong>Reakcje krzyżowe</strong>: Euceryna, wosk Lanette</p>
		]]></content>
	</item>
	
	<item>
		<title>12. Merkaptany</title>
		<content><![CDATA[
			<p>Mieszanina substancji dodawanych do wyrobów gumowych w celu zapobieżenia degradacji i poprawy własności gumy. Substancje tego typu mogą być dodawane do rękawic, kabli, opon, gumek elastycznych, uchwytów. Niektóre substancje mogą być również wykorzystywane jako środki antykorozyjne oraz impregnaty dezynfekujące do nasion. </p>
		]]></content>
	</item>
	
	<item>
		<title>13. Żywica epoksydowa</title>
		<content><![CDATA[
			<p>Żywica, której podstawą są epichlorhydryna i bisfenol A. Wykorzystywana w klejach, powłokach powierzchniowych, izolacji elektrycznej, plastyfikatorach, stabilizatorach polimerowych, laminatach, farbach i tuszach, produktach PCV, materiałach wykończeniowych, rękawiczkach winylowych itp. Także w przemyśle budowlanym, mikroskopii elektronowej i rzeźbiarstwie. Oligomery mogą różnić się masą cząsteczkową, która wynosi od 340 daltonów w górę. Im wyższa masa cząsteczkowa, tym niższa zdolność uczulająca. Może powodować wykwity skórne przypominające rumień wielopostaciowy. Może powodować powietrznopochodne kontaktowe zapalenie skóry (wyprysk powietrznopochodny). </p>
		]]></content>
	</item>
	
	<item>
		<title>14. Żywica Maroxylon Pereirae (balsam peruwiański)</title>
		<content><![CDATA[
			<p>Żywica drzewa Myroxylon pereirae stosowana jako substancja zapachowa i smakowa w tytoniu, napojach, ciastkach, ciastach, winach, likierach, przyprawach itd. Substancja zapachowa i utrwalacz zapachu w produktach perfumeryjnych. Subtelny zapach balsamu peruwiańskiego powoduje, że jest on bardzo wszechstronnym surowcem perfumeryjnym, który może być dodawany do prawie każdego typu kompozycji zapachowej. Stosowany również do utwardzania mydła, w lekach miejscowych, materiałach stomatologicznych itd. Składa się z estrów kwasu cynamonowego i benzoesowego, waniliny, styracyny. </p>
			<p><strong>Reakcje krzyżowe</strong>: Kalafonia, balsam toluański, benzoesany, styraks, benzoina balsam tygrysi, wosk pszczeli, aldehyd benzoesowy, salicylan benzylu, alkohol koniferylowy, kumaryna, eugenol, izoeugenol, farnesol, propolis, propanidid, dietylostylbestrol.</p>
		]]></content>
	</item>
	
	<item>
		<title>15. Żywica 4-tert-butyloformaldehydowa</title>
		<content><![CDATA[
			<p>Żywica wykorzystywana w klejach do obuwia i paskach do zegarków. Także w klejach do majsterkowania, sklejkach, taśmach izolacyjnych, samochodach, olejach motoryzacyjnych, tuszach, papierze, wywoływaczach fotograficznych, dezodorantach, środkach dezynfekujących. Może powodować odbarwienia skóry. </p>
		]]></content>
	</item>
	
	<item>
		<title>16. 2-Merkaptobenzotiazol </title>
		<content><![CDATA[
			<p>Akcelerator, utwardzacz i peptyzator produktów z gum naturalnych oraz innych gum (buty, rękawiczki, fragmenty bielizny i ubrań, prezerwatywy, wkładki antykoncepcyjne, narzędzia medyczne, zabawki, dętki i opony, sprzęt do dializowania, stroje kąpielowe). Fungicyd. Inhibitor korozji w rozpuszczalnych chłodziwach obrabiarkowych i środkach przeciw zamarzaniu. Używany także w smarach, klejach, odczynnikach fotograficznych, produktach wykorzystywanych w weterynarii takich jak: pudry i aerozole na pchły i kleszcze. </p>
		]]></content>
	</item>
	
	<item>
		<title>17. Mieszanka zapachowa I</title>
		<content><![CDATA[
			<p>Mieszanina ("koktajl") substancji zapachowych będących najczęstszą przyczyną uczulenia na produkty perfumeryjne.</p>
			<p><strong>Substancja do testów</strong>: w skład mieszanki wchodzi 8 haptenów: <i>alkohol cynamonowy</i> (C-013B), <i>aldehyd cynamonowy</i> (C-014), <i>hydroksycytronellal</i> (H-008B), <i>aldehyd amylowocynamonowy</i> (A-014B), <i>geraniol</i> (G-001B), <i>eugenol</i> (E-016B), <i>izoeugenol</i> (I-002B), <i>absolut mchu dębowego</i> (O-001B), <i>seskwioleinian sorbitanu</i> (S-005B), w stężeniach od 1 do 5% każdy - łącznie 8% roztwór wazelinowy.</p>
		]]></content>
	</item>
	
	<item>
		<title>18. Mieszanka seskwiterpenów laktonowych</title>
		<content><![CDATA[
			<p>Laktony seskwiterpenowe (syn. półtoraterpenowe) wyizolowane z Kostusa (Saussurea lappa) - rośliny z rodziny astrowatych czyli złożonych (Compositae, Asteraceae). Olejek ekstrahowany z Kostusa stosuje się do produkcji perfum, a w krajach orientalnych jako lek na wszelkie choroby. W materiale roślinnym kostunolid współwystępuje z laktonem dehydrokostusowym. Seskwiterpeny laktonowe mogą powodować  (wyprysk powietrznopochodny). powietrznopochodne kontaktowe zapalenie skóry</p>
		]]></content>
	</item>
	
	<item>
		<title>19. Quaternium 15 1,0% waz.</title>
		<content><![CDATA[
			<p>Konserwant uwalniający formaldehyd w kremach do rąk, balsamach, kremach do twarzy, szamponach, farbach lateksowych, lekach miejscowych, lakierach, płynach obrabiarkowych, klejach, tuszach itp. </p>
		]]></content>
	</item>
	
	<item>
		<title>20. Pirimina ( 2-metoksy-6-n-pentylo-4-benzochinon) </title>
		<content><![CDATA[
			<p>Główny alergen pierwiosnka kubkowatego (Primula obconica) znajdujący się we włoskach, na liściach i łodydze. Primina może powodować <strong>powietrznopochodne kontaktowe zapalenie skóry (wyprysk powietrznopochodny)</strong>. </p>
		]]></content>
	</item>
	
	<item>
		<title>21. Budezonid</title>
		<content><![CDATA[
			<p>Niehalogenowy kortykosteroid wykorzystywany w preparatach do leczenia miejscowego skóry oraz w leczeniu astmy i nieżytu nosa. Należy do grupy strukturalnej B kortykosteroidów (acetonid fluocynolonu, acetonid triamcynolonu, amcynonid, fluocynonid, triamcynolon). Dobry marker w alergii na kortykosterydy.</p>
			<p><strong>Reakcje krzyżowe</strong>: maślan hydrokortyzonu.</p>
		]]></content>
	</item>
	
	<item>
		<title>22. 21-Piwalan tiksokortolu</title>
		<content><![CDATA[
			<p>Miejscowy kortykosteryd należący do grupy A steroidów (hydrokortyzon). Używany w sprayach wykorzystywanych w leczeniu nieżytów nosa. Dobry marker alergii kontaktowej na kortykosterydy grupy A (hydrokortyzon, prednizolon, octan prednizolonu, metyloprednizolon, octan metyloprednizolonu). Tiksokortol może powodować <strong>powietrznopochodne kontaktowe zapalenie skóry (wyprysk powietrznopochodny)</strong>.</p>
			<p><strong>Reakcje krzyżowe</strong>: kortykosterydy z grupy A.</p>
		]]></content>
	</item>
	
	<item>
		<title>23. Metylodibromoglutaronitryl</title>
		<content><![CDATA[
			<p>Konserwant płynów obrabiarkowych, kosmetyków, klejów, emulsji lateksowych i farb, detergentów i pigmentów zawiesinowych. Aktywny składnik Euksylu K 400 i Tektameru 38 (MDBGN). </p>
		]]></content>
	</item>
	
	<item>
		<title>24. Mieszanka zapachowa II</title>
		<content><![CDATA[
			<p>Mieszanka ("koktajl") sześciu coraz częściej uczulających substancji zapachowych.</p>
			<p><strong>Substancja do testów</strong>: w skład mieszanki wchodzi 6 haptenów: <i>cytronelol</i> (C-037), <i>cytral</i> (C-036), <i>kumaryna</i> (C-038), <i>lyral</i> (L-003), <i>farnesol</i> (F-004), oraz aldehyd alfa-heksylocynamonowy (H-025) w stężeniu łącznie 14%, roztwór wazelinowy.</p>
		]]></content>
	</item>
	
	<item>
		<title>25. Lyral</title>
		<content><![CDATA[
			<p>Substancja zapachowa znana ze swego łagodnego zapachu kwiatowego, liliowego, fiołkowego. Znajduje się w detergencie TAED, balsamach z alkoholem, płynach zmiękczających do tkanin, antyperspirantach, szamponach, detergencie nadboranowym, mydłach. Lyral jest stabilizowany 0,1% butylohydroksytoluenem (BHT, 2,6-di-tert-butylo-4-krezol). </p>
		]]></content>
	</item>
	
	<item>
		<title>26. Chlorek palladu</title>
		<content><![CDATA[
			<p>Stosowany w produkcji katalizatorów samochodowych. Metal ten jest wykorzystywany także w elektronice (kondensatory, hybrydowe układy scalone). Palladu używa się również w stomatologii (korony, mostki, narzędzia chirurgiczne), fotografii oraz medycynie (izotop pallad-103 jest wykorzystywany w leczeniu raka ze względu na swoje radioaktywne właściwości) i jubilerstiwe np. jako dodatek do białego złota. Może reagować krzyżowo z niklem.</p>
		]]></content>
	</item>
	
	<item>
		<title>27. Propolis </title>
		<content><![CDATA[
			<p>Żywiczna substancja pozyskiwana z uli pszczelich. Zbierana przez pszczoły z kwiatów topoli. Wykorzystywana w bio-kosmetykach, kremach do twarzy, maściach, balsamach, roztworach, lakierach, pastach do zębów, płynach do płukania jamy ustnej, tabletkach, gumach do żucia itp. Używany także jako wosk do skrzypiec. Zawiera aglikony flawonoidowe, głównym alergenem jest 1,1-dimetyloalliloester kwasu kawowego (LB-1), czyli 1,1-dimetyloalliloester kwasu kofeinowego.Może powodować powietrznopochodne kontaktowe zapalenie skóry (wyprysk powietrznopochodny).</p>
			<p><strong>Reakcje krzyżowe</strong>: Balsam peruwiański</p>
		]]></content>
	</item>
	
	<item>
		<title>28. Metyloizotiazolinon</title>
		<content><![CDATA[
			<p>Metyloizotiazolinon (MIT, nazwa INCI: Methylisothiazolinone) to popularny konserwant stosowany w kosmetykach, środkach czystości I innych produktach. Stosowany do produkcji papieru, w analizach jakości mleka oraz w radiografii.</p>
		]]></content>
	</item>
	
	<item>
		<title>29. Formaldehyd</title>
		<content><![CDATA[
			<p>Wykorzystywany w produkcji mocznika, melaminy fenolowej i żywic acetalowych. W produktach tekstylnych. Jako środek ściągający, dezynfekujący, konserwant kosmetyków, płynów obrabiarkowych, szamponów itp. Także jako antyperspirant w kosmetykach, środek przeciw pękaniu plastikowych materiałów dentystycznych, hamujący pocenie się, w produkcji płyt biurowych, środkach czystości, środkach wykorzystywanych w praniu chemicznym, klejach, produkcji wełny mineralnej, farbach i powłokach, w przemyśle papierniczym, żywicach fenolowych, papierach i płynach fotograficznych, lakierach, materiałach drukarskich, w leczeniu brodawek, balsamowaniu, w nawozach sztucznych, izolacjach, płytach wiórowych. Produkty uwalniające formaldehyd: Bakzid P, Biocide DS 5249, Bronopol, Dantoina MDMM, DMDM Hydantoina, Dowicil 200, Germal 115, Germal II, Grotan BK, Heksametylenotetraamina, KM 103, Paraformaldehyd, Parmetol K 50, mocznik polioksymetylenowy, Preventol D1, -D2, -D3. Może powodować wykwity skórne przypominające rumień wielopostaciowy. Może powodować <strong>powietrznopochodne kontaktowe zapalenie skóry (wyprysk powietrznopochodny)</strong> </p>
		]]></content>
	</item>
	
	<item>
		<title>30. Metyloizotiazolinon+Metylochloroizotiazolinon</title>
		<content><![CDATA[
			<p>Składnik biocydów zawierających Kathon, wykorzystywany jako konserwant w olejach i płynach chłodzących, mydłach, emulsjach lateksowych, przy produkcji papieru, w paliwach odrzutowych, badaniu jakości mleka, radiografii, tuszach drukarskich, chusteczkach odświeżających, detergentach, szamponach, odżywkach do włosów, żelach do ciała i włosów, płynach do kąpieli, kremach i balsamach do skóry, tuszach do rzęs itp. Kathon CG zawiera także metyloizotiazolinon i sole magnezu. Może powodować wyprysk powietrznopochodny. </p>
		]]></content>
	</item>
	
	<item>
		<title>31. Chloramfenikol (detreomycyna)</title>
		<content><![CDATA[
			<p>Antybiotyk stosowany głównie miejscowo w zakażeniach skóry, oka i ucha, w postaci maści, kropli, zawiesin. W rzadkich przypadkach stosowany również ogólnoustrojowo.</p>
		]]></content>
	</item>
	
	<item>
		<title>32. Siarczan gentamycyny</title>
		<content><![CDATA[
			<p>Antybiotyk aminoglikozydowy</p>
		]]></content>
	</item>
	
	<item>
		<title>33. Molibden</title>
		<content><![CDATA[
			<p>Dmolibden jest dodawany do stali wytrzymałych na wysokie temperatury oraz wykorzystywany w produkcji części lotniczych, styków elektrycznych, silników przemysłowych i włókien wzmacniających. Molibden dodawany jest do stali dentystycznej w związku z jego wysoką odpornością na korozję oraz spawalność.</p>
		]]></content>
	</item>
	
	<item>
		<title>34. Azotan srebra, Lapis, Srebro</title>
		<content><![CDATA[
			<p>Leki, maści, opatrunki, narzędzia chirurgiczne, produkty jubilerskie, instrumenty muzyczne, sztućce, odzież antybakteryjna. Wykorzystywane w fotografii i elektronice.</p>
		]]></content>
	</item>
	
	<item>
		<title>35. Chlorek wanadu</title>
		<content><![CDATA[
			<p>Dodatek do stali poprawiającej odporność na ścieranie i pękanie (np.części samochodowe np. silniki spalinowe, sprężyny zaworowe, resory, osie, wały, koła zębate, sworznie, przekładnie, stal narzędziowa). Stosowany w przemyśle samolotowym, kolejowym, elektronicznym, radiotechnicznym, szklarskim i ceramicznym. Używany do produkcji farb.</p>
			<p>W diecie w centrach aktywnych enzymów przemiany glukozy i innych węglowodanów.</p>
		]]></content>
	</item>
	
	<item>
		<title>36. Dziegcie drzewne, smoły, mieszanka dziegci</title>
		<content><![CDATA[
			<p>Występują w lekach, szamponach i innych kosmetykach.</p>
		]]></content>
	</item>
	
	<item>
		<title>37. Lidokaina</title>
		<content><![CDATA[
			<p>Stosowana jako lek do znieczulenia miejscowego podawana w iniekcjach (znieczulenie nasiękowe, blokady nerwów), lekach do stosowania zewnętrznego (maści, kremy, czopki, np na hemoroidy), żele znieczulające na błony śluzowe, a także we wlewach dożylnych w leczeniu zaburzeń rytmu serca.</p>
		]]></content>
	</item>
	
	<item>
		<title>38. Iryd</title>
		<content><![CDATA[
			<p>Używany także do produkcji igieł, strzykawek i żyletek. Stopy używane są do wyrobu tygli, kontaktów elektrycznych, termoelementów, narzędzi chirurgicznych, ostrzy, stalówek do wiecznych piórach.</p>
		]]></content>
	</item>
	
	<item>
		<title>39. Betametazon</title>
		<content><![CDATA[
			<p>Lek glikokortykosteroidowy </p>
		]]></content>
	</item>
	
	<item>
		<title>40. Chlorek kadmu</title>
		<content><![CDATA[
			<p>Akumulatory, baterie, elektronika, reaktory jądrowe, pestycydy, barwniki, błony filmowe, farby, tkaniny barwione.</p>
		]]></content>
	</item>
	
	<item>
		<title>41. Chlorek manganu</title>
		<content><![CDATA[
			<p>Chlorek manganu znalazł zastosowanie głównie jako odczynnik laboratoryjny w przemyśle chemicznym. Z roztworów chlorku manganu korzysta się w wielu badaniach naukowych -m.in. badając wpływ jonów manganowych na układ krwionośny. Z chlorkiem manganu związane są także  reakcje chemiczne pozwalające otrzymać związki kompleksowe. Stosowany w hutnictwie jako odplamiacz i dodatek stopowy podnoszący twardość i wytrzymałość na ścieranie, do wyrobu elementów oporowych, w postaci związków m.in. do wyrobu środków dezynfekujących, odbarwiania szkła, w analizie chemicznej.</p>
		]]></content>
	</item>
	
	<item>
		<title>42. Cyjanozłocian potasu. Złoto.</title>
		<content><![CDATA[
			<p>Zastosowanie w jubilerstwie, elektronice, chemii przemysłowej. Niekiedy jako dodatek do pożywienia (E175). Niektóre leki.</p>
		]]></content>
	</item>
	
	<item>
        <title>43. Kwas acetylosalicylowy</title>
        <content><![CDATA[
            <p>Aspiryna, ASA. Lek przeciwbólowy, przeciwgorączkowy oraz przeciwzapalny. Stosowany jest w profilaktyce zawału i choroby zakrzepowej.</p>
        ]]></content>
    </item>
	
	<item>
        <title>44. Maślan hydrokortyzonu</title>
        <content><![CDATA[
            <p>Lek z grupy glikokortykosteroidów.</p>
        ]]></content>
    </item>
	

</items>